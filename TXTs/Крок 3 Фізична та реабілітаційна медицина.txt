1. Пацієнт після травматичного ушкодження спинного мозку скаржиться на зниження можливості довільного утримання сечі при появі перших позивів до сечовипускання. З порушенням функції якої структури сечовидільної системи насамперед пов'язані такі симптоми?
a. Детрузора сечового міхура
b. Клапана сечоводів
*c. Зовнішнього сфінктера сечового міхура
d. Поздовжніх м'язів уретри
e. Внутрішнього сфінктера сечового міхура

2. У пацієнта після черепно-мозкової травми, під час огляду встановлено: оцінка за шкалою MoCA становить 27 балів, за тестом балансу Берга - 25 балів, індекс Бартеля - 80 балів. Який вид втручання необхідно призначити першочергово?
a. Бобат-терапію
b. Тренування навичок самообслуговування
c. Тренування рухових навичок та умінь
d. Вправи на розвиток пам'яті та концентрації уваги
*e. Вправи на рівновагу

3. У пацієнта віком 80 років під час профілактичного обстеження виявлено: АТ - 160/100 мм рт. ст., ЧСС у спокої - 60/хв. Для профілактики розвитку ішемічної хвороби серця фізичний терапевт призначив аеробні терапевтичні вправи у межах цільової зони від 70% до 80% від максимальної частоти серцевих скорочень. Розрахуйте цільову частоту серцевих скорочень.
a. 104-124/хв
*b. 98-112/хв
c. 116-124/хв
d. 150-160/хв
e. 130-140/хв

4. Пацієнту віком 45 років встановлено діагноз: остеохондроз поперекового відділу хребта, корінцевий синдром, люмбоішіалгія. Об'єктивно спостерігається: рухи у поперековому відділі хребта різко обмежені, болісні. Який руховий режим необхідно призначити пацієнту?
a. Вільний
b. Щадний
c. Суворий ліжковий
*d. Палатний
e. Ліжковий

5. У чоловіка спостерігається перевага поздовжніх розмірів тіла над поперечними - довгі та тонкі кінцівки, довга і тонка шия, вузькі плечі, крилоподібні лопатки, вузька та плоска грудна клітка, гострий надчеревний кут, слабо розвинені м'язи та незначні жирові відкладення. Укажіть тип тілобудови чоловіка.
*a. Астенічний
b. Нормостенічний
c. Ендоморфний
d. Мезоморфний
e. Гіперстенічний

6. На прийом звернувся чоловік у ранньому постіммобілізаційному періоді з приводу перелому ліктьового відростка праворуч, зі скаргами на обмеження розгинання у ліктьовому суглобі. За час іммобілізації постійно турбували стиснення та біль під пов'язкою. Встановлено міогенний тип контрактури. Який з методів відновлення амплітуди рухів першочергово є найбільш доцільним у такому разі?
a. Ручний масаж
b. Суглобова гра
c. Терапевтичні вправи з пасивним розтягом
*d. Постізометрична релаксація
e. Мобілізація натягом

7. У пацієнта віком 64 роки раптово виник геморагічний інсульт. Яке із завдань є пріоритетним у гострому реабілітаційному періоді?
a. Відновлення м'язової сили
b. Відновлення балансу
c. Адаптація до мовних порушень
d. Відновлення когнітивних функцій
*e. Профілактика ускладнень

8. Для пацієнта з дисфагією після гострого порушення мозкового кровообігу для профілактики аспірації ефективним є маневр з підтягуванням підборіддя. Який механізм дії цього маневру?
a. Пригнічує перистальтику м'язів глотки
b. Знижує глотковий тиск
c. Зменшує екскурсію верхнього стравохідного сфінктера
d. Зменшує екскурсію нижнього стравохідного сфінктера
*e. Зменшує відкриття дихальних шляхів

9. Що належить до допоміжних засобів, які прикріплені до тіла або кінцівки, для підтримки м'язово-скелетних функцій чи пов'язаних з рухом функцій та для корегування стану анатомічних структур?
a. Тростини та палиці для ходіння
*b. Ортези
c. Ортопедичне взуття
d. Милиці передплічні
e. Протези

10. Пацієнт під час візиту до лікаря ФРМ скаржиться на відчуття нестійкості та складнощі з утримання рівноваги. Який тест доцільно провести в цьому разі?
a. Хофмана
b. Менделя-Беккера
c. Баре
d. Фукса-Розенталь
*e. Берга

11. Пацієнт звернувся до лікаря ФРМ зі скаргами на нестійкість та невпевненість під час ходьби. Під час оцінювання рівноваги за допомогою шкали Берга було отримано 39 балів. Які рекомендації необхідно надати пацієнту щодо безпечного пересування?
a. Переміщення на візку
b. Ходьба без допоміжних засобів пересування
*c. Ходьба з фізичною підтримкою іншої особи
d. Ходьба тільки під візуальним контролем іншої особи
e. Самостійна ходьба з опорою на тростину

12. Укажіть найпоширеніший стандартизований метод оцінювання афазії.
a. Шкала оцінки афазії Ріттера (Ritter Scale for Aphasia Rating)
b. Шкала Фрідмана (Friedman Scale)
c. Глобальна афазійна шкала (Global Aphasia Rating Scale)
*d. Бостонська діагностична шкала афазії (Boston Diagnostic Aphasia Examination)
e. Шкала Хокінса (Hokin's Scale)

13. Який провокаційний тест буде інформативним для діагностики патології кульшових суглобів?
a. 6-хвилинний тест ходи
b. Тренделенбурга
c. GMFCS
d. Болісної дуги
*e. FADDIR

14. У пацієнта віком 45 років протягом двох років спостерігається сильний біль у ділянці зап'ястя, який посилюється при щипкових діях та ліктьовій девіації, прийом анальгетиків майже не покращує стан. Останнім часом знизилася сила у великому та вказівному пальцях. Періоди перерв у праці, 4 цикли реабілітації та локальні ін'єкції стероїдних препаратів не принесли значного полегшення. Вкажіть найбільш оптимальну тактику лікування в цьому разі.
*a. Хірургічна декомпресія
b. Збільшення дози анальгетиків
c. Артродез зап'ястка
d. Призначення терапевтичних вправ на розтягнення м'яких тканин
e. Операція з подовження сухожилля зап'ястка

15. Лікар ФРМ оцінює стан дівчини віком 14 років з черепно-мозковою травмою через два дні після автомобільної аварії. Об'єктивно спостерігається: без свідомості, хоча на СКТ мозку змін немає. Яка найімовірніша причина коми?
*a. Дифузне аксональне ураження
b. Спазм артерій головного мозку
c. Забій головного мозку
d. Епідуральний крововилив
e. Гідроцефалія

16. Який метод дозволяє обстежити показники фізичного розвитку, визначити статуру, склад тіла, силу окремих м'язових груп, ступінь рухливості в суглобах і зміни цих параметрів в процесі занять?
*a. Соматометричний
b. Соматоскопічний
c. Рентгенологічний
d. Соматографічний
e. Ультразвуковий

17. Якими є особливості поранень та їх реабілітаційного менеджменту під час катастроф та конфліктів?
a. Чіткий документообіг гарантує зберігання та передачу необхідної інформації про характер поранення
*b. Часті інфекційні ускладнення
c. Надання допомоги здійснюється переважно висококваліфікованими фахівцями
d. Наявність чіткого маршруту руху пацієнтів
e. Найбільш часті одиничні поранення

18. Який стан є протипоказанням до призначення ботулінотерапії?
*a. Порушення нервово-м'язової передачі
b. Нейропатичні болі
c. Оромандибулярна дистонія
d. Фантомні болі
e. Мігрень

19. Молодий спортсмен звернувся на консультацію до лікаря ФРМ зі скаргами на біль у ділянці правого плеча, що виник після тренування. Лікар запідозрив частковий розрив сухожилка довгої головки двоголового м'язу плеча. Який тест буде позитивним у цьому разі?
a. FABER
b. Тест болісної дуги
c. FADIR
*d. Speed тест
e. Lachman тест

20. Під час обстеження у реанімаційному відділені лікар ФРМ встановив, що пацієнт не відповідає на його усне  звернення. Лише після стиснення дистальної фаланги третього пальця на лівій кисті пацієнт дещо відкрив очі, відсмикнув ліву руку та вимовив декілька нерозбірливих фраз. Який стан свідомості у цього пацієнта?
a. Оглушення
b. Смерть мозку
*c. Кома
d. Ясна свідомість
e. Сопор

21. Яка шкала буде найінформативнішою для оцінки м'язового тонусу пацієнта з хворобою Паркінсона під час проходження ним реабілітації?
a. Тард'є
b. Пеннінгтона
*c. Вираженості екстрапірамідного тонусу
d. Модифікована шкала Ашворта
e. Ашворта

22. На черговому засіданні міської ради були затверджені положення щодо включення ранньої реабілітації до плану ліквідації можливих наслідків воєнних конфліктів в охороні здоров'я з чітким розподілом функцій фахівців з реабілітації та визначенням реабілітаційних маршрутів. До якого з етапів боротьби зі стихійними лихами відноситься ця активність?
a. Відновлення
b. Прогнозування
c. Пом'якшення наслідків
d. Реагування
*e. Готовності

23. Військовослужбовець отримав пошкодження спинного мозку внаслідок мінно-вибухової травми. Під час обстеження м'язової сили за мануальним м'язовим тестом встановлено, що відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 3 бали, розгинання у ліктьовому суглобі з обох боків - 2 бали. При оцінці поверхневої чутливості встановлено, що у сегментах С2-Т1 чутливість складала 2 бали, в сегменті Т2 - справа 2 бали, зліва - 1 бал, в сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
a. С7
b. С8
c. С4
d. С5
*e. С6

24. Під час проведення проби з фізичним навантаженням для оцінки функціонального стану серцево-судинної системи у пацієнта було виявлено феномен "нескінченного тону". Для якого типу реакції така ознака є найбільш характерною?
a. Гіпотонічного
b. Гіпертонічного
*c. Дистонічного
d. Нормотонічного
e. Східчастого

25. Пацієнту віком 23 роки 2 тижні тому зняли гіпсову іммобілізацію, що була пов'язана з переломом малогомілкової кістки в нижній третині. Лікар призначив 30% осьового навантаження на уражену нижню кінцівку. Який із допоміжних засобів пересування найбільш доцільно призначити пацієнту з огляду на найбільшу ефективність щодо відновлення ходьби та безпечність, та з урахуванням того, що пацієнт планує їх використовувати під час ходьби на вулиці?
a. Стандартну одноопорну палицю
*b. Милиці
c. Палицю з рухомою опорою
d. Ходунки
e. Чотирьохопорну палицю

26. Пацієнту віком 62 роки, виконано артропластику колінного суглоба, друга доба після операції. Під час обстеження набряку на рівні стегна використовували сантиметрову стрічку. На яку відстань необхідно відступити від нижнього краю надколінка для вимірювання набряку на стегні?
a. 25 см
b. 10 см
c. 15 см
*d. 20 см
e. 5 см

27. Який фахівець оцінює функцію ковтання відповідно до розподілу обов'язків у мультидисциплінарній реабілітаційній команді?
a. Фізичний терапевт
b. Лікар фізичної та реабілітаційної медицини
c. Медична сестра
d. Ерготерапевт
*e. Терапевт мови та мовлення

28. Який кардіореспіраторний результат очікується від літньої людини, яка бере участь у програмі аеробних тренувань?
a. Погіршення VO_2max, але збільшення швидкості ходьби
b. Відсутність змін у толерантності під час повсякденної діяльності
*c. Покращення VO_2max
d. Відсутність змін ударного об'єму та зниження системного опору судин
e. Відсутність змін ударного об'єму

29. У пацієнта спостерігається порушення координації рухів, зокрема амплітуда і сила не відповідають параметрам завдань, рухи розмашисті, непропорційні, хода "півняча", "п'яна". Який відділ мозку пошкоджено в пацієнта та яким терміном доцільно назвати розлад функцій?
a. Таламус, дизартрія
b. Довгастий мозок, атонія
*c. Спинний мозок, астазія
d. Мозочок, атаксія
e. Гіпоталамус, астенія

30. Як в структурі МКФ позначаються категорії компонентів "Фактори навколишнього середовища"?
a. Цифрою 12
*b. Літерою "e"
c. Літерою "d"
d. Літерою "b"
e. Цифрою 7

31. Лікар ФРМ виявив у пацієнта під час мануального м'язового тестування слабкість дельтоподібного м'язу. Який рівень пошкодження спинномозкового сегмента спостерігається у пацієнта?
a. C7
b. C6
c. Th1
d. C4
*e. C5

32. Військовослужбовець віком 34 роки, з уламковим пораненням головного мозку, протягом 14 днів знаходився без свідомості в умовах відділення реанімації. Після виходу з коми почав проявляти агресію по відношенню до персоналу. Об'єктивно спостерігається: свідомість сплутана, дезорієнтований, намагається самостійно позбутися катетерів та ларингостоми. Який рівень когнітивного функціонування у пацієнта за шкалою Ранчо Лос Амігос (RLAS-R)?
a. III
b. ІІ
c. V
*d. IV
e. VI

33. Який діагностичний інструмент для оцінки функціональної незалежності найкраще обрати для пацієнта після гострого порушення мозкового кровообігу?
*a. Індекс Бартела
b. Тест Берга
c. Шкала Борга
d. Шкала NIHSS
e. Шкала Ашворта

34. У пацієнта після черепно-мозкової травми розвинулася спастичність згиначів лівої гомілки та псевдом'язова контрактура у лівому колінному суглобі. Що з нижченаведеного буде найефективнішим для відновлення активності, пов'язаної з нижньою кінцівкою?
a. Електростимуляція
b. Хірургічне подовження сухожилля
c. Дзеркальна терапія
d. Пасивні вправи для збільшення амплітуди розгиначів у колінному суглобі
*e. Тренування ходьби на різних поверхнях

35. Пацієнту віком 22 роки з муковісцидозом проводиться постуральний дренаж і перкусія середньої частки правої легені. Яке положення пацієнта є найбільш оптимальним під час проведення процедури?
a. Лежачи з піднятим правим плечем на подушці та головою в одній площині з тазом
b. Лежачи на животі з піднятим лівим плечем на подушці та головою в одній площині з тазом
c. Лежачи на клині з піднятим лівим плечем на подушці з головою нижче таза
d. Лежачи на клині з піднятим лівим плечем на подушці з головою вище таза
*e. Лежачи на клині з піднятим правим плечем на подушці з головою нижче таза

36. Що включає в себе оцінювання менеджменту у фізичній та реабілітаційній медицині?
a. Аналіз фінансової ефективності лікування
b. Визначення плану реабілітації
c. Оцінку якості та доступності послуг
d. Оцінку стану здоров'я пацієнта
*e. Аналіз ефективності використання ресурсів

37. Пацієнт віком 45 років скаржиться на відчуття пекучого болю в правій стопі, болісність під час носіння протеза. В анамнезі: трансфеморальна ампутація справа внаслідок мінно-вибухової травми 6 місяців тому. Який вид реабілітаційного втручання допоможе зменшити больовий синдром?
a. Ерготерапія
*b. Дзеркальна терапія
c. Терапія обмеженням руху
d. Бімануальна терапія
e. Еластичне бинтування кукси

38. Відповідно до тесту Наваккі, яке навантаження для здорової нетренованої особи вказує на нормальний рівень фізичної працездатності?
a. 4,0 Вт/кг маси тіла
b. 5,0 Вт/кг маси тіла
c. 2,0 Вт/кг маси тіла
d. 1,0 Вт/кг маси тіла
*e. 3,0 Вт/кг маси тіла

39. Який вплив інтенсивних фізичних навантажень на секреторну функцію шлунка враховують для планування індивідуальних програм реабілітації?
a. -
b. Стимулючий
c. Нейтральний
*d. Пригнічуючий
e. Інтактний

40. Яку структуру головного мозку лікар ФРМ оцінює під час обстеження функції зовнішнього дихання?
a. Середній мозок
b. Таламус
*c. Довгастий мозок
d. Проміжний мозок
e. Мозочок

41. Пацієнт, який переніс мозковий інсульт, має спастичність у згиначах кисті. Для зниження рівня спастики було проведене локальне введення ботулотоксину. Який метод буде найефективнішим для відновлення активності, пов'язаної з верхньою кінцівкою?
a. Терапія пасивними вправами для розтягнення згиначів кисті
*b. Терапія з виконання побутових завдань
c. Електроміостимуляція
d. Масаж
e. Терапевтичні вправи для збільшення сили розгиначів кисті

42. Який рівень фізичного навантаження під час  велоергометрії є початковим для нетренованих жінок та дітей за рекомендаціями ВООЗ?
a. 100 Вт
*b. 25 Вт
c. 150 Вт
d. 50 Вт
e. 75 Вт

43. Пацієнт після мозкового інсульту в басейні правої середньомозкової артерії скаржиться на складності під час ходьби, особливо по нерівній місцевості. За результатами тесту балансу Берга отримано 46 балів. Яку оптимальну терапію необхідно призначити пацієнту?
*a. Тренування самостійної ходьби з одноточковою тростиною в правій руці пацієнта
b. Тренування самостійної ходьби із ходунками
c. Тренування самостійної ходьби з одноточковою тростиною в лівій руці пацієнта
d. Тренування ходьби із фізичною допомогою з одноточковою тростиною в правій руці пацієнта
e. Тренування ходьби з допомогою з одноточковою тростиною в лівій руці пацієнта

44. Що визначається як максимальний стимул під час дослідження нервової провідності протягом електронейроміографії?
*a. Стимул, за межами якого не відбувається подальшого збільшення викликаної амплітуди
b. Стимул, за межами якого відбувається подальше збільшення викликаної амплітуди
c. Найвища інтенсивність подразника, яку може перенести пацієнт
d. Будь-який стимул, який перевищує пороговий стимул
e. Стимул, який на 20-30% перевищує порогову стимуляцію

45. Під час обстеження військовослужбовця після мінно-вибухового поранення встановлено діагноз: перелом хребта з ушкодженням спинного мозку на рівні спинномозкового сегменту С6. Яке порушення рухів є найбільш очікуваним у цьому разі?
a. Згинання у плечовому суглобі
*b. Розгинання у променево-зап'ястковому суглобі
c. Розгинання у ліктьовому суглобі
d. Відведення у плечовому суглобі
e. Згинання у променево-зап'ястковому суглобі

46. У тенісиста діагностовано тендиніт одного з м'язів поясу верхньої кінцівки, що зумовлює тертя сухожилка з акроміальним відростком лопатки. Сухожилок якого м'яза уражений?
*a. Надостьового
b. Підостьового
c. Дельтоподібного
d. Малого круглого
e. Великого круглого

47. Що з перерахованого НЕ відноситься до факторів контексту?
a. Професія пацієнта
b. Вподобання щодо дозвілля
c. Заняття спортом до початку захворювання
d. Підтримка родини
*e. Реакція функціональних систем на стрес-тести

48. Які складові постановки цілей в реабілітації за форматом SMART?
a. Комплексні, вимірювані, досяжні (реалістичні), значимі (релевантні), обмежені в часі
b. Комплексні, цілісні (холістичні), досяжні (реалістичні), значимі (релевантні), командні
*c. Конкретні, вимірювані, досяжні (реалістичні), значимі (релевантні), обмежені в часі
d. Конкретні, мотивуючі, досяжні (реалістичні), значимі (релевантні), обмежені в часі
e. Комплексні, цілісні, досяжні (реалістичні), значимі (релевантні), спрямовані на особу (персоніфіковані)

49. У дитини віком 14 років з ДЦП виражений патерн спастичності у вигляді приведення стегна. Лікарем ФРМ введено ботулотоксин у великий привідний м'яз. Які результати очікуються в цьому разі?
a. Покращення функції сидіння
b. Полегшення під час носіння взуття
c. Покращення опори на п'ятку
*d. Полегшення гігієни періанальної зони
e. Покращення ходьби

50. Для обстеження пацієнта лікар призначив проведення теппінг-тесту. З якою метою було призначено дослідження?
a. Визначення координації рухів
b. Визначення функціонального стану сенсорних систем
c. Визначення вестибулярної стійкості
d. Визначення стану м'язового тонусу
*e. Визначення функціонального стану нервово-м'язового апарату

51. Пацієнтка віком 30 років скаржиться на біль в шийному відділі хребта та надпліччі з іррадіацією вздовж правої руки, слабкість м'язів руки та кисті. В анамнезі встановлено діагноз: невропатії променевого нерва правої руки. За результатами мануального м'язового тестування отримані результати: розгиначі передпліччя  - 3/5 та згиначі кисті - 4/5 балів. Яке інструментальне обстеження найбільш доцільно призначити в цьому разі?
a. Рентгенографію кисті
b. Електронейроміографію
c. Рентгенографію шийного відділу хребта
*d. МРТ шийного відділу хребта
e. Ультразвукове обстеження плеча

52. Який рівень фізичного навантаження під час  велоергометрії є початковим для чоловіків за рекомендаціями ВООЗ?
a. 100 Вт
b. 25 Вт
c. 75 Вт
*d. 50 Вт
e. 150 Вт

53. Пацієнт віком 52 роки скаржиться на набряк правої ноги, що поступово збільшувався протягом останніх 12-ти місяців. Під час натискування великим пальцем в нижній третині гомілки ямка не утворюється, шкіра нижньої кінцівки має звичайний колір, не гаряча на дотик, пацієнт вказує, що його нога просто "важка". Травмування заперечує. Яка причина набряку найімовірніша?
a. Хронічна серцева недостатність
b. Хронічна легенева недостатність
*c. Лімфедема
d. Бешихове запалення
e. Хронічна венозна недостатність

54. Яке дослідження проводиться з метою визначення життєвої ємності легень, її складових та оцінки форсованого видиху?
a. Спірометрична проба з бронхолітиком
b. Тест із затримкою дихання
c. Пікфлоуметрія
d. Вимірювання пікової швидкості видиху
*e. Спірометрія

55. Яке показання до проведення постурального дренажу бронхів?
*a. Застій секрету в бронхіальному дереві
b. Біль в ділянці грудної клітки
c. Остеохондроз як супутня патологія у випадку вертеброгенної опосередкованості
d. Кровохаркання
e. -

56. Який з методів дослідження може використовуватися лікарями ФРМ під час обстеження пацієнтів з компресійними та травматичними невропатіями верхніх кінцівок з метою оцінювання функціональної здатності м'язів та розробки алгоритму застосування засобів фізичної терапії?
*a. ММТ (мануальне м'язове тестування)
b. КТ (комп'ютерна томографія)
c. НМГ (нейроміографія)
d. ВЕМ (Велоергометрія)
e. МРТ (магнітно-резонансна томографія)

57. Яке втручання застосовується у пацієнтів із вестибуло-атактичним синдромом для тренування рівноваги?
a. Вправи на силу м'язів верхніх кінцівок
b. Дихальні вправи
*c. Вправи з напівсферою
d. Вправи для мімічних м'язів
e. Дозована ходьба

58. З метою підвищення ефективності роботи мультидисциплінарної реабілітаційної команди, хто повинен застосовувати модель SMART для постановки мети кожного етапу реабілітації?
a. Пацієнт та його оточення
b. Лікар ФРМ
c. Безпосередньо сам пацієнт
d. Фізичний терапевт
*e. Кожен фахівець з реабілітації

59. Перед змаганнями з волейболу, лікар планує провести обстеження команди по визначенню типу реакції серцево-судинної системи на фізичне навантаження. Яку із нижченаведених проб використає лікар?
a. Вальсальви
*b. Мартіне-Кушелевського
c. Летунова
d. Штанге
e. Флека

60. У пацієнта віком 43 роки через 6 місяців після перенесеного ішемічного інсульту спостерігається підвищення тонусу м'язів в правих кінцівках, яке виявляється протягом усього руху, але не утруднює виконання пасивних рухів. Ступінь підвищення тонусу м'язів за шкалою Ashworth - 3/5 балів. Що необхідно включити в програму реабілітаційних втручань у цьому разі?
a. Відновлення м'язової сили
*b. Менеджмент спастичності
c. Відновлення когнітивних функцій
d. Відновлення балансу
e. Сенсорну інтеграцію

61. Укажіть побічний (передбачуваний) ефект під час проведення анаеробних тренувань.
a. Збільшення жирових відкладень
*b. Вироблення молочної кислоти
c. Підвищення рівня ШОЕ
d. Зниження рівня ШОЕ
e. Підвищення вмісту холестерину в крові

62. Що є надійним прогностичним фактором щодо здатності дитини з церебральним паралічем самостійно пересуватися?
a. Передчасні пологи (до 32-х тижнів)
b. Повзання до 3-х років
*c. Здатність самостійно сидіти до 2-х років
d. Збережені примітивні рефлекси
e. Наявність спастичності

63. У пацієнта віком 35 років з діагнозом: вертеброгенна торакалгія з правого боку в стадії загострення, пальпаторно діагностується напруження і болючість поперечно-остистих м'язів-ротаторів та багатороздільних м'язів праворуч в сегментах Th4-Th5-Th6-Th7. На МРТ виявлено дегенеративні зміни І-ІІА стадії. Яку техніку мобілізації і в якому напрямі необхідно застосувати в цьому разі?
a. -
b. Мобілізація за рахунок натискання пальцями лікаря на остисті відростки в фазі вдиху в направленні ротації вліво та розгинання
c. Мобілізація за рахунок натискання пальцями лікаря на остисті відростки в фазі вдиху в направленні ротації вліво
d. Мобілізація за рахунок натискання пальцями лікаря на остисті відростки в фазі вдиху в направленні розгинання
*e. Мобілізація за рахунок натискання пальцями лікаря на остисті відростки в фазі видиху в направленні ротації верхнього хребця вправо

64. Який фахівець зі складу мультидисциплінарної реабілітаційної команди займається навчанням родичів навичкам догляду за пацієнтом?
a. Фізичний терапевт
b. Лікар ФРМ
*c. Ерготерапевт
d. Асистент фізичного терапевта
e. Соціальний працівник

65. Під час катання на ковзанах фігурист здійснив невдалий ротаційний рух у колінному суглобі. У цей момент відчув хрускіт та біль у колінному суглобі, згодом з'явився набряк. Об'єктивно спостерігається: коліно помірно набрякле, рухи обмежені та болісні. Позитивний симптом "передньої висувної шухляди". Пошкодження якої структури колінного суглоба потрібно запідозрити першочергово?
a. Латерального меніска
b. Задньої хрестоподібної зв'язки
c. Колатеральної зв'язки
*d. Передньої хрестоподібної зв'язки
e. Медіального меніска

66. Пацієнт віком 49 років переніс ампутації нижніх кінцівок на рівні верхньої третини гомілки зліва. Натепер активно використовує тимчасовий протез, веде активне життя у громаді та політичних заходах, член спільноти активної реабілітації. Проте пацієнт повністю уникає розваг, не може (не хоче) організовувати своє дозвілля. До яких порушень активності та участі відносяться ці обмеження?
a. Спілкування
b. Комунікації
c. Ходьба та пересування
d. Порушення мови та мовлення
*e. Життя у спільноті, соціальне та громадське життя

67. До лікаря фізичної та реабілітаційної медицини звернувся пацієнт після перелому лівої великогомілкової кістки 5 днів тому. Об'єктивно спостерігається: права нижня кінцівка знерухомлена гіпсовою пов'язкою до нижньої третини стегна. Які вправи найбільш доцільно призначити пацієнту?
a. Активні динамічні вправи для колінного суглоба
b. Пасивні вправи для гомілковостопного суглоба
*c. Ізометричні вправи для м'язів гомілки
d. Ізотонічні вправи для м'язів гомілки
e. Пасивні вправи для колінного суглоба

68. Пацієнтка віком 56 років скаржиться на біль у правому плечі, пов'язаний із рухами, і відчуває сильний біль у плечі, коли перекочується та ковзає у ліжку. Із анамнезу відомо, що 6 тижнів тому перенесла мозковий інсульт з правобічною геміплегією. Під час огляду виявлено: головка правої плечової кістки зміщена донизу. Який із нижченаведених методів доцільно призначити в цьому разі?
a. Стимуляція інтерференційним струмом (IFC)
*b. Функціональна електростимуляція (FES)
c. -
d. Короткохвильова діатермія (SWD)
e. Черезшкірна електрична нервова стимуляція (TENS)

69. Пацієнтка віком 43 роки скаржиться на те що не може утримати воду у роті, надути щоку. Своє захворювання пов'язує з переохолодженням. Об'єктивно спостерігається: очна щілина зліва розширена, око не закривається, при наморщуванні лоба складки не утворюються, лівий кут рота опущений. Зліва симптом Белла. Сльозотеча з очей. Мозочкових симптомів і розладу чутливості не виявлено. Під час подальшого обстеження пацієнтки який рефлекс знижується або не викликається у разі цієї патології?
a. Нижньощелепний зліва
b. Корнеальний рефлекс справа
*c. Надбрівний рефлекс зліва
d. Надбрівний рефлекс справа
e. Кон'юнктивальний рефлекс справа

70. Що належить до зовнішніх критеріїв дозування фізичних вправ?
a. Показники ЧСС
*b. Обсяг, інтенсивність
c. Економічні витрати
d. Ознаки втоми
e. Настрій під час процедури

71. Хто з фахівців затверджує індивідуальний реабілітаційний план?
a. Фізичний терапевт
*b. Лікар ФРМ
c. Ортезист-протезист
d. Ерготерапевт
e. Соціальний працівник

72. Пацієнт віком 60 років скаржиться на швидке втомлення. Об'єктивно спостерігається: стоячи із заплющеними очима похитується, втрачає рівновагу, тонус скелетних м'язів знижений. Яка структура мозку найімовірніше уражена в пацієнта?
a. Прецентральна звивина кори великих півкуль
*b. Мозочок
c. Гіпоталамус
d. Таламус
e. Базальні ганглії

73. Пацієнт віком 56 років з цукровим діабетом 2-го типу скаржиться на біль під час ходьби в ділянці правого кульшового суглоба. Встановлено діагноз: коксартроз. Результат тесту балансу Берга - 52 бали. З якою метою лікар ФРМ призначає одноточкову тростину пацієнту в цьому разі?
a. Допомоги в сенсорному зворотному зв'язку або скануванні середовища
b. Компенсації слабкості середнього сідничного м'яза
c. Зменшення бази опори, таким чином збільшуючи стабільність і рівновагу
*d. Зменшення сили навантаження на кульшовий суглоб
e. Збільшення бази опори, таким чином збільшуючи стабільність і рівновагу

74. Якою є мінімальна частота зборів мультидисциплінарної реабілітаційної команди при реабілітації пацієнта з гострим ішемічним інсультом у стаціонарних умовах?
a. 1 раз на місяць
b. 1 раз на день
c. 1 раз на 2 тижні
*d. 1 раз на тиждень
e. 2 рази на тиждень

75. Як впливає вестибулярне навантаження на тонус м'язів?
*a. Збільшує тонус
b. Знижує тонус
c. -
d. Не впливає
e. Закономірність впливу не з'ясована

76. У пацієнтки віком 79 років 7 років тому було діагностовано хворобу Альцгеймера. Об'єктивно спостерігається: погіршення пам'яті - запам'ятовування  короткотривале (кілька хвилин). Пацієнтка відчуває труднощі з підрахунком чисел, розумінням простих запитань та орієнтуванням в часі та місці, порушення судження, зрідка - марення, хвилювання. Схильна до блукання (включаючи загублення під час руху). Оцінка за MMSE (Mini–mental state examination) - 17 балів. Який висновок щодо стану когнітивної функції у пацієнтки?
a. Деменція легкого ступеня
b. Легкий когнітивний розлад
c. Нормальна когнітивна функція
*d. Деменція середнього ступеня
e. Деменція тяжкого ступеня

77. У результаті перенесеного гострого мозкового інсульту у пацієнта розвинулась правостороння геміплегія з вираженим порушенням функції ходьби. Фахівець з реабілітації призначив програму вправ на збільшення м'язової сили у ногах та дозовану ходьбу на короткі дистанції під контролем фізичного терапевта. Яку стратегію реабілітації обрано?
a. Адаптації
b. Навчання
c. Профілактики
d. Паліативної допомоги
*e. Відновлення

78. У результаті перенесеної черепно-мозкової травми у пацієнта спостерігається часткове порушення поверхневої чутливості та сприйняття болю. Об'єктивно: під час дослідження уколом голкою з'являється надмірно інтенсивний біль на окремих ділянках шкіри. Який тип порушення чутливості спостерігається у пацієнта?
a. Алодинія
b. Дизестезія
c. Парестезія
*d. Гіпералгезія
e. Гіперестезія

79. Пацієнту віком 37 років встановлено діагноз: компартмент-синдром після перелому обох кісток передпліччя. Якими повинні бути першочергові дії лікаря ФРМ?
a. Негайно провести лімфодренажний масаж
b. Не знімаючи гіпсової лонгети, позиціонувати руку нижче рівня тулуба
c. Зняти гіпсову пов'язку та позиціонувати руку нижче рівня тулуба
*d. Зняти гіпсову пов'язку та позиціонувати руку на рівні серця
e. Не знімаючи гіпсової лонгети, позиціонувати руку на рівні серця

80. Пацієнт віком 50 років скаржиться на біль за грудниною, який викликає ходьба по рівній місцевості в помірному темпі на відстань від 200-300 метрів. Під час проведення тестів з дозованим фізичним навантаженням пацієнт виконує навантаження 75 Вт. Який руховий режим необхідно призначити пацієнту?
a. Вільний
b. Тренуючий
c. Щадно-тренуючий
*d. Щадний
e. Інтенсивно-тренуючий

81. Яка найчастіша причина смерті пацієнтів із ШВЛ-залежною тетраплегією, які вижили в перші 24 години?
*a. Пневмонія
b. Сепсис
c. ТЕЛА
d. Пролежнева інфекція
e. Ниркова недостатність

82. У пацієнта віком 40 років встановлено діагноз: закрита травма хребта, забій спинного мозку середнього ступеня тяжкості. Об'єктивно спостерігається: стан стабільний, млявий парапарез верхніх кінцівок і спастичний парапарез нижніх кінцівок. Який рівень ушкодження спинного мозку в пацієнта?
a. T12-L2
b. T1-T2
c. С1-C2
*d. С5-C7
e. L2-L3

83. Що з нижченаведеного належить до анаеробних вправ?
a. Терапевтичні вправи на велотренажері середньої інтенсивності
b. Вправи на координацію
*c. Розгинання тулуба із положення лежачи на животі
d. Нордична ходьба
e. Ранкова гігієнічна гімнастика

84. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Якою є тактика ведення спортсмена щодо шпиталізації?
a. -
*b. Є обов'язковою
c. В залежності від часу втрати свідомості
d. Не є обов'язковою
e. За бажанням

85. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Який вид пошкодження периферичних нервів найімовірніший у цьому разі?
a. Перерізання
b. Аксонотмезис
*c. Невропраксія
d. Розтягнення
e. Невротмезис

86. Вкажіть назву контрактури, утвореної паталогічно зміненим долонним апоневрозом.
a. Неврогенна
b. Фолькмана
c. Дерматогенна
*d. Дюпюїтрена
e. Псевдом'язова

87. Пацієнт відповідно до методики тесту прийняв вихідне положення сидячи на підлозі з розігнутими в колінних суглобах нижніми кінцівками і за пропозицією лікаря ФРМ виконав згинання тулуба із максимальним дотягуванням кистями рук. Розтяжність яких структур організму можна оцінити за допомогою цього тесту?
a. М'язів верхньої частини тулуба та шиї
b. Ахіллового сухожилля
*c. Підколінних сухожиль і нижньої частини тулуба
d. М'язів шиї, плечей і верхньої частини спини
e. Підколінних сухожиль

88. Яка шкала застосовується для визначення рівня функціонування у пацієнтів після перенесеного інсульту?
a. Бартела
b. Освестрі
c. Ренкіна
d. Оцінки дисфункції
*e. Функціональної незалежності

89. Під час обстеження пацієнта віком 30 років встановлено, що пацієнт не може самостійно розігнути ліву кисть у променево-зап'ястковому суглобі. Обсяг пасивних рухів (розгинання) у променево-зап'ястковому суглобі 90°. Сила м'язів, що розгинають кисть - 2/5 балів за ММТ. З анамнезу відомо, що 2 місяці тому пацієнта було прооперовано з приводу вивиху голівки променевої кістки. Яка найімовірніша причина виникнення такої симптоматики?
a. Нормальний процес відновлення
*b. Пошкодження нерва
c. Несвоєчасно встановлене пошкодження м'язів, що розгинають ліву кисть
d. Суглобова контрактура променево-зап'ясткового суглобу
e. Неякісна реабілітація

90. Які компоненти пам'яті оцінюються під час тестування?
a. Емоційна пам'ять, збереження, відтворення
b. Вивчення, відтворення, підсвідома пам'ять
*c. Засвоєння, збереження, відтворення
d. Спостереження, відтворення, вивчення
e. Засвоєння, моторна пам'ять, відтворення

91. Завдяки якому методу можна досягти розвантаження міжхребцевих дисків і суглобів, зменшити тиск на корінці спинномозкових нервів?
a. Позиціонування
b. Дзеркальної терапії
c. Тейпування
*d. Витяжіння
e. Ізометричних терапевтичних вправ

92. Пацієнт скаржиться на біль та обмеження рухливості у плечовому суглобі. Лікар ФРМ запідозрив імпінджмент-синдром плечового суглобу. Який із нижченаведених функціональних методів обстеження дозволить підтвердити діагноз?
a. Apley scarf test
b. Roos test
c. Fowler's test
d. Yergason test
*e. Yocum test

93. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Яким є очікуваний термін повного відновлення функції м'язів кисті?
*a. 6 тижнів
b. 2 тижні
c. 4 тижні
d. 12 тижнів
e. 14 тижнів

94. Пацієнт віком 28 років перебуває у стаціонарі з приводу кульового пошкодження спинного мозку. Під час реабілітації розвинулись ознаки автономної диcрефлексії. Який рівень спинного мозку найімовірніше пошкоджений у пацієнта?
a. На рівні конусу спинного мозку
b. Вище сегменту Т12
*c. Вище сегменту T6
d. Нижче сегменту С4
e. На будь-якому рівні

95. Пацієнт віком 64 роки скаржиться на хронічний біль у поперековому та крижовому відділах хребта. Який опитувальник доцільно обрати для оцінки якості життя пацієнта?
a. Constanta
*b. Oswestry
c. Harrisa
d. MOS SF-36
e. Dush

96. Лікар ФРМ обстежує пацієнта із травмою спинного мозку. Який інструмент потрібно використати для оцінки тяжкості пошкодження спинного мозку?
a. Шкалу Морса
*b. Шкалу ASIA
c. MMSE
d. Шкалу Освестрі
e. Тест Берга

97. У пацієнтки віком 34 роки під час обстеження колінного суглоба було виявлено пошкодження і запальні зміни сухожилків та сухожилкових піхв, які в результаті призвели до обмеження його рухливості. Який тип контрактури виник у пацієнтки?
a. Міогенний
b. Неврогенний
*c. Тендогенний
d. Артрогенний
e. Десмогенний

98. У пацієнтки віком 25 років із розсіяним склерозом спостерігається похитування в позі Ромберга, інтенційний тремор, похитування під час ходьби. Що необхідно включити в програму реабілітаційних втручань в цьому разі?
*a. Відновлення балансу (статичного та динамічного)
b. Відновлення когнітивних функцій
c. Відновлення кардіореспіраторної витривалості
d. Відновлення м'язового тонусу
e. Відновлення м'язової сили

99. У пацієнта спостерігаються прояви спастичного лівостороннього геміпарезу. З метою збільшення обсягу рухів у суглобах паретичних кінцівок призначено пасивні вправи. Яку амплітуду рухів доцільно обрати у цьому разі?
a. Залежну від болю
*b. Максимальну
c. Толерантну
d. Помірну
e. Малу

100. Спортсмен під час забігу на напівмарафонську дистанцію упав і втратив свідомість. Кардіореанімаційна бригада, яка прибула на місце надала допомогу та встановила діагноз гострого фізичного навантаження. Яка зміна на ЕКГ є найбільш характерною для цього стану?
a. Скорочення інтервалів PQ, QT
b. Порушення ритму за типом екстрасистолії
*c. Зміщення сегмента ST нижче ізолінії на 2 мм
d. AV-блокада Мобітц 2
e. Деформація QRS комплексу

101. Яка шкала найчастіше використовується для прогнозування результатів у реабілітації пацієнтів з інсультом?
a. MMSE
*b. NIHSS
c. Індекс Бартела
d. FIM
e. Шкала когнітивного функціонування Ранчо Лос Амігос

102. Під час обстеження пацієнта, який переніс перелом лівої стегнової кістки та проходить лікування консервативним методом, встановлено, що обсяг згинання у лівому колінному суглобі - 140°, а розгинання - 180°. За результатами рентгенологічного обстеження лівого колінного суглобу патологічних змін не виявлено. Який вид обмеження рухливості спостерігається у пацієнта?
*a. М'язова контрактура
b. Фібротична контрактура
c. Десмогенна контрактура
d. Псевдом'язова контрактура
e. Кістковий анкілоз

103. У результаті перенесеного оперативного лікування колінного суглоба у пацієнта сформована післяіммобілізаційна контрактура. Для збільшення амплітуди розгинання пацієнт самостійно розгинає коліно, утримуючи його у  крайній точці амплітуди за допомогою напруження м'язів розгиначів. Як називається цей тип розтягнення?
a. Пасивний
*b. Активний
c. Балістичний
d. Постізометрична релаксація
e. Динамічний

104. Пацієнту було виконано тотальне ендопротезування кульшового суглоба за допомогою заднього хірургічного доступу. Яка комбінація рухів стегна є обмеженою у гострому періоді реабілітації?
*a. Згинання, медіальна ротація та приведення
b. Розгинання, медіальна ротація та відведення
c. Розгинання, зовнішня ротація та приведення
d. Згинання, зовнішня ротація та відведення
e. -

105. Пацієнтці важко виконувати швидкі чергування рухів під час проведення неврологічного тестування. В анамнезі:  важка черепно-мозкова травма. Яке порушення спостерігається у пацієнтки?
a. Дизартрія
b. Атаксія
c. Дисметрія
d. Дисфагія
*e. Адіадохокінез

106. Пацієнту віком 25 років встановлено діагноз: пошкодження зв'язок правого променево-зап'ясткового суглоба. Призначена іммобілізація правого променево-зап'ясткового суглоба за допомогою ортезу. У якому положенні повинна бути іммобілізована травмована рука, щоб запобігти утворенню контрактури суглобів?
a. П'ястно-фалангові суглоби - у положенні розгинання, міжфалангові суглоби - у положенні розгинання
*b. П'ястно-фалангові суглоби - у положенні згинання, міжфалангові суглоби - у положенні розгинання
c. П'ястно-фалангові суглоби - у положенні розгинання, міжфалангові суглоби - у положенні згинання
d. П'ястно-фалангові суглоби - у положенні згинання, міжфалангові суглоби - у положенні згинання
e. -

107. Під час проведення спірометрії встановлено, що ОФВ1 - 78%, ОФВ1/ЖЄЛ - 74%. Який висновок можна зробити щодо стану функції зовнішнього дихання?
a. Порушення змішаного типу
b. -
c. Показники відповідають нормі
d. Рестриктивні порушення
*e. Обструктивні порушення

108. Пацієнта шпиталізовано з приводу спінальної травми шийного відділу хребта. Об'єктивно спостерігається: втрата рухової функції, порушення чутливості. Пацієнт іммобілізований, тривалий час перебуває на ліжковому режимі в положенні на спині. У якому місці найчастіше утворюються пролежні за таких умов?
a. Гомілки
b. Сідниці
c. П'ятки
d. Лопатки
*e. Крижова кістка

109. Під час дослідження амплітуди рухів у плечовому суглобі визначається пропорційне обмеження пасивних рухів у різних напрямках з кінцевим відчуттям безболісного розтягу м'яких тканин подібним до нормального, але яке виникає раніше порівняно зі здоровим суглобом на протилежній стороні. Який вид контрактури спостерігається у цьому разі?
a. Неврогенна
b. Десмогенна
c. Міогенна
*d. Артрогенна
e. Тендогенна

110. Лікар ФРМ планує оцінити стан когнітивних функцій у пацієнта з ішемічним інсультом. Який інструмент оцінювання доцільно застосувати?
a. Шкалу Освестрі
b. Шкалу Ешворта
c. Модифіковану шкалу Ренкіна
*d. Монреальську шкалу
e. Шкалу Морса

111. Який показник є свідченням економізації фізіологічних функцій організму у відповідь на регулярні тренування?
*a. Брадикардія в стані спокою
b. Збільшення ударного об'єму лівого шлуночка у спокої
c. Тахікардія в стані спокою
d. Брадикардія під час навантаження
e. Тахікардія під час навантаження

112. Пацієнтці віком 47 років встановлено діагноз: гострий комплексний регіональний больовий синдром (CRPS) I типу з набряком. Які медикаментозні засоби доцільно призначити в програмі реабілітації?
a. Баклофен
b. Ібупрофен
c. -
*d. Преднізолон
e. Диметилсульфоксид для місцевого застосування

113. У пацієнта віком 27 років після кульового поранення нижньої третини гомілки на відстані 5 см від ступні було пошкоджено гілку малогомілкового нерву, внаслідок чого було втрачено функцію розгинання ступні. Яким є очікуваний термін відновлення функції стопи за нормальних умов?
a. До 18 місяців
*b. До 9 місяців
c. До 6 місяців
d. До 3 місяців
e. До 1 місяця

114. Яке дослідження дозволяє оцінити переносимість фізичного навантаження, що відповідає можливості виконання повсякденної активності?
*a. Тест з 6-хвилинною ходьбою
b. Плетизмографія
c. Дослідження трансфер-фактора для оксиду вуглецю
d. Спірометрія
e. Кардіореспіраторний тест із фізичним навантаженням

115. Пацієнт на прийомі у лікаря ФРМ розповідає, що не дивлячись на реабілітацію після геморагічного інсульту відмічає слабкість і порушення функції правої верхньої кінцівки. Який інструмент доцільно застосувати для оцінки функції руки?
a. Модифіковану шкалу Ренкіна
*b. Тест Френчай
c. Тест FIM
d. Індекс Бартел
e. Індекс мобільності Рівермід

116. Що вважають заключним етапом фізичної реабілітації?
a. Безпосереднє втручання, виконання програми
b. Встановлення психоемоційного контакту з дитиною та батьками
c. Прогнозування оптимального покращення функціонування
*d. Контроль, який передбачає визначення ефективності
e. Обстеження й аналіз отриманої інформації та складання індивідуальної програми фізичної реабілітації

117. Якою є кіркова регуляція спінальних центрів сечовиділення?
a. Однобічною гомолатеральною
*b. Двобічною
c. Однобічною контрлатеральною
d. Лівобічною
e. Правобічною

118. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Який компонент лікування є обов'язковим у цьому разі?
a. -
*b. Аналгезія
c. Протисудомна терапія
d. Протизапальна терапія
e. Зниження моторної збудливості

119. У пацієнта з травмою спинного мозку на рівні С7 протягом ранньої мобілізації при спробах перевести пацієнта з положення лежачи у положення сидячи відбувалося різке зменшення артеріального тиску. Яке призначення буде найбільш оптимальним у цьому разі?
*a. Надягання абдомінального бандажу перед переміщенням
b. Перенесення спроби переміщення на більш віддалені терміни після стабілізації артеріального тиску
c. Бинтування нижніх кінцівок
d. Перед переміщенням призначення дихальних вправ
e. Направлення пацієнта на консультацію до кардіолога

120. Хто є найважливішим членом мультидисциплінарної реабілітаційної команди?
a. Психотерапевт
b. Ерготерапевт
*c. Пацієнт
d. Лікар ФРМ
e. Фізичний терапевт

121. Пацієнту віком 45 років діагностовано: гострий інфаркт міокарда. Який обсяг реабілітаційної допомоги показаний пацієнту в гострому періоді захворювання?
a. Помірний
b. Середній
c. Дуже високий
d. Високий
*e. Низький

122. Після проведення проби Мартіне-Кушелевського у пацієнта збільшився артеріальний тиск з 120/80 мм рт. ст. до 170/95 мм рт. ст., а пульс - з 72/хв до 140/хв. Для якого типу реакції серцево-судинної системи на фізичне навантаження характерні такі зміни?
a. Східчастого
b. Дистонічного
*c. Гіпертонічного
d. Гіпотонічного
e. Нормотонічного

123. Протягом обстеження пацієнт сидить із закритими очима. Лікар ФРМ за допомогою циркуля Вебера здійснює тиск на зовнішній поверхні стегна у двох точках на відстані 3 см одна від одної. Яку чутливість оцінює лікар у пацієнта?
a. Тактильну
b. Стереогнозію
c. Кінестезію
*d. Дискримінацію
e. Пропріоцепцію

124. Пацієнт з важким перебігом COVID-19 перебуває на стаціонарному лікуванні. Проведено оцінювання членами мультидисциплінарної реабілітаційної команди, за результатами якого призначено позиціонування. Які цілі цієї інтервенції?
a. Зменшення задишки, очищення дихальних шляхів і тренування скелетних м'язів
b. Проведення активних вправ для кінцівок, тулуба, вправи для поліпшення повсякденної активності
c. Нормалізації дихання, збільшення сили дихальних м'язів, збільшення екскурсії грудної клітки
d. Постійного моніторингу дихальних і гемодинамічних показників
*e. Оптимізація легеневої вентиляції, вентиляційно-перфузійного співвідношення та попередження виникнення ускладнень

125. Пацієнт віком 36 років з розсіяним склерозом звернувся до лікаря ФРМ зі скаргами на спастичність м'язів розгиначів стегна та гомілки, а також м'язів плеча, внаслідок чого виникають обмеження під час ходьби та здатності до самостійного харчування. Який діагностичний інструмент доцільно застосувати для оцінки функції верхньої та нижньої кінцівок?
a. Мануальне м'язове тестування
b. Тест Берга
c. Шкала Борга
d. Індекс Бартела
*e. Модифікована шкала Ашворта

126. Пацієнтка віком 18 років з ЧМТ перебуває на стаціонарній реабілітації. Під час огляду виявлено: непослідовно орієнтується, не пам'ятає свого імені, виконує одноступеневі команди, розгублюється під впливом стресу, але може бути перенаправлена, може закінчити сеанси терапії, більш послідовна в поведінці, спрямованій на досягнення мети, але потребує підказок. Більш активна участь у повсякденній діяльності. Поступово покращується усвідомлення себе та інших. Який рівень когнітивних функцій пацієнтки за шкалою RLA-S?
a. IV
b. ІІІ
*c. VI
d. V
e. VII

127. Під час проведення мануально-м'язового тестування сили м'язів, що розгинають гомілку, лікар ФРМ встановив, що пацієнт може долати невеликий спротив, при цьому амплітуда руху у колінному суглобі була неповною. Який сегмент спинного мозку найімовірніше уражений в пацієнта?
a. L2
b. L4
c. L1
*d. L3
e. L5

128. Що з нижченаведеного має найбільшу ефективність щодо попередження набряку кукси у гострому періоді реабілітації пацієнта після ампутації кінцівки?
a. Мобілізація рубця
b. Ідеомоторні вправи
c. Тактильна стимуляція
*d. Компресійна терапія
e. Позиціонування

129. Який клінічний прояв є ознакою декомпенсації хронічної венозної недостатності на нижніх кінцівках?
a. Слабкість в кінцівках
*b. Трофічні виразки
c. Свербіж шкіри
d. Блідість шкірних покривів
e. Дерматит

130. Якою повинна бути частота натискань на грудну клітку під час проведення серцево-легеневої реанімації дорослому пацієнту?
a. 80-100/хв
b. 40-60/хв
c. 60-80/хв
*d. 100-120/хв
e. 120-140/хв

131. Яким повинне бути співвідношення натискань на грудну клітку та штучним диханням під час проведення серцево-легеневої реанімації у випадку констатації раптової зупинки кровообігу у дорослого пацієнта?
a. 5:1
b. 10:1
c. 15:2
*d. 30:2
e. 5:2

132. Під час огляду пацієнтки віком 38 років із діагнозом: вертеброгенна цервікалгія в стадії загострення, виявлено: підвищений тонус та болісність верхньої частини трапецієподібного м'яза праворуч. В якому напрямі повинен виконати розтяг м'язів фахівець під час фази розслаблення, виконуючи методику постізометричної релаксації?
a. У направленні згинання шиї та голови, повертання вправо
b. У направленні розгинання шиї та голови, бокового згинання вправо
c. У направленні повертання вправо шиї та голови, нахил вправо
*d. У направленні згинання шиї та голови, бокового згинання вліво
e. У направленні розгинання шиї та голови, повертання вправо

133. До якого виду реабілітаційних заходів належить налаштування середовища на роботі та вдома?
a. Нейропсихофізіологічні втручання
b. Нутритивна терапія
c. Медичні втручання
*d. Ерготерапія
e. Фізична терапія

134. Хто очолює мультидисциплінарну реабілітаційну команду?
a. Фізичний терапевт
b. Психолог
*c. Лікар фізичної та реабілітаційної медицини
d. Психотерапевт
e. Ерготерапевт

135. У пацієнта 30 років з діагнозом: вертеброгенна люмбоішіалгія зліва в стадії загострення, під час обстеження виявлено: напруження і вкорочення розгиначів хребта в поперековому відділі і здухвинного м'яза зліва. Встановлено функціональне блокування сегментів L4-L5, L5-S1. На МРТ виявлено дегенеративні зміни І-ІІА стадії з екструзією в сегменті L4-L5 до 5 мм. Які методи реабілітації найбільш доцільно призначити у цьому разі?
a. -
b. Мобілізаційні та маніпуляційні прийоми на поперековий відділ, масаж на розгиначі спини і здухвинний м'яз
*c. Мобілізаційні прийоми на поперековий відділ хребта, постізометричну релаксацію на розгиначі та ротатори спини і здухвинний м'яз
d. Масаж на поперековий відділ, масаж на розгинач спини та здухвинний м'яз. Лікувальну гімнастику - розтягування м'язів
e. Масаж на поперековий відділ хребта, масаж на розгинач спини та здухвинний м'яз. Лікувальну гімнастику - розтягування м'язів

136. Після вечірнього тренування, вранці рівень сечовини в крові у спортсмена підвищився до 8,5 ммоль/л. Наступного ранку реакція повторилася. Як оцінити отримані результати?
a. Недостатнє фізичне навантаження
*b. Надмірне фізичне навантаження
c. Затяжний характер процесів відновлення
d. Помірне фізичне навантаження
e. Адекватна переносимість фізичного навантаження

137. Для побудови реабілітаційної програми необхідно встановити рівень анаеробної здатності організму. Який із тестів використовується для діагностики анаеробної продуктивності?
a. Визначення ПАНО1
*b. Margarіa
c. Купера
d. PWC170
e. 6-хвилинний тест ходьби

138. Під час проведення кліностатичної проби у пацієнта було виявлено уповільнення ЧСС на 20/хв відразу після зміни положення на горизонтальне. Який висновок має зробити лікар ФРМ?
*a. Підвищена реактивність парасимпатичної нервової системи
b. Знижена реактивність парасимпатичної нервової системи
c. Знижений тонус симпатичної нервової системи
d. Знижений тонус парасимпатичної нервової системи
e. Підвищений тонус симпатичної нервової системи

139. У лежачого пацієнта в ділянці шкіри над крижовою кісткою спостерігаються: незначна поверхнева виразка з червоно-рожевим дном, рани пошкодженням епідерміса і, частково, дерми на тлі еритеми. Яка стадія пролежнів спостерігається у пацієнта?
a. Четверта
*b. Друга
c. Початкова
d. Перша
e. Третя

140. Пацієнт віком 45 років скаржиться на зниження пам'яті, складнощі під час концентрації уваги, не вірить у своє одужання, вважає себе тяжкохворим. Із анамнезу відомо, що нещодавно переніс інфаркт міокарда. Об'єктивно спостерігається: орієнтований у повному об'ємі, фон настрою знижений, астенічний, суїцидальні думки заперечує. Шукає співчуття і співпереживання. Який провідний синдром у цього пацієнта?
a. Обсесивний
b. Паранояльний
*c. Астено-депресивний
d. Астенічний
e. Істеричний

141. Яка шкала використовується для оцінки когнітивного статусу пацієнта?
a. HADS
b. FIM
*c. MMSE
d. FOUR
e. GCS

142. У пацієнта діагностовано ДЦП. Що з нижченаведеного може обмежувати використання терапевтичних вправ у воді?
a. Спастичний парапарез
b. Затримка психічного розвитку
c. -
d. Контрактури
*e. Епілептичний напад

143. До стаціонару шпиталізовано військовослужбовця після перелому великогомілкової кістки зліва, який відбувся 2 дні тому. Під час позиціонування пацієнт поскаржився фізичному терапевту на нестерпний біль в ділянці лівої гомілки, який посилюється при пасивних рухах та спробі напружити м'язи гомілки, прийом знеболюючих засобів не покращує стан. Під час пальпації лікар ФРМ встановив значне напруження м'яких тканин гомілки. Яка найімовірніша причина болю у пацієнта?
a. Неконсалідований перелом
b. Варіант нормального відновлення для даного періоду реабілітації
c. Не діагностоване поєднання перелому із травмою м'яких тканин гомілки
*d. Компартмент-синдром
e. Краш-синдром

144. Пацієнт віком 42 роки, який нещодавно розпочав програму ходьби, повідомляє про біль на підошвовій поверхні навколо передньої частини п'яткової кістки, що поширюється до голівки 2-ї плеснової кістки. Найбільший біль відчувається, коли він вперше стає на підлогу після пробудження, та поступово зменшується протягом дня. Який патологічний стан спостерігається у пацієнта?
a. Тарзальний тунельний синдром
b. Метатарзалгія
c. Карпальний тунельний синдром
*d. Плантарний фасциїт
e. Медіальне відхилення 1 плеснової кістки

145. Пацієнту віком 56 років встановлено діагноз: ішемічний інсульт у басейні задньої нижньої мозочкової артерії, бульбарний синдром. Об'єктивно спостерігається:  дисфагія, дизартрія, дисфонія. Що необхідно включити в програму реабілітаційних втручань в цьому разі?
a. Менеджмент спастичності
*b. Менеджмент порушень ковтання
c. Відновлення м'язової сили
d. Сенсорну інтеграцію
e. Відновлення когнітивних функцій

146. Пацієнтка віком 68 років скаржиться на біль в хребті, спазми литкових м'язів вночі, підвищену втомлюваність. Виконано рентгенографію хребта, на якій виявлено деформацію хребців і зниження їх висоти в поперековому та грудному відділах хребта. Встановлено попередній діагноз: остеопороз. З метою вибору тактики лікування необхідно встановити об'єктивний ступінь втрати мінеральної щільності кісткової тканини та ступінь тяжкості захворювання. Який з нижченаведених методів обстеження є "золотим стандартом" для виконання таких завдань?
a. Ультразвукова денситометрія
*b. Двоенергетична рентгенівська абсорбціометрія
c. Кількісна комп'ютерна томографія
d. Мультиспіральна комп'ютерна томографія
e. Магнітно-резонансна томографія

147. Лікар ФРМ спостерігає, як фізичний терапевт розпочинає перше терапевтичне заняття з пацієнтом, який переніс гостре порушення мозкового кровообігу в басейні лівої мозкової артерії, направлене на навчання техніці підійматися сходами. Для забезпечення максимальної безпеки, де саме повинен знаходитись фізичний терапевт?
*a. Праворуч від пацієнта на одну сходинку нижче
b. Ліворуч від пацієнта на одну сходинку нижче
c. Ліворуч від пацієнта на одну сходинку вище
d. Праворуч від пацієнта на одну сходинку вище
e. Позаду від пацієнта

148. Відповідно до порядку маршрутизації пацієнтів з травмами спинного мозку, який з критеріїв є ключовим щодо завершення гострого періоду та можливості переведення пацієнта на післягострий період реабілітації?
a. Пацієнту надано повний обсяг рекомендацій щодо подальшого забезпечення допоміжними засобами реабілітації, пацієнт навчений їх користуванню
b. Відсутність змін реабілітаційного прогнозу при наданні допомоги
c. Пацієнту надано рекомендації щодо облаштування житла
d. -
*e. У пацієнта відсутні пролежні, застійні пневмонії

149. Який із засобів найчастіше використовується під час оцінки активності повсякденного життя?
*a. Індекс Бартела
b. Шкала Берга
c. Box and block test
d. Мануальне м'язове тестування
e. Тест 6-хвилинної ходьби

150. Який провокаційний тест буде інформативним для діагностики уражень крижово-клубових суглобів?
a. TUG
b. Crush
*c. FABER
d. Тест болісної дуги
e. Pivot shift

