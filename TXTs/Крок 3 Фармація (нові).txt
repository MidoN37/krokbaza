1. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Рандомізованих клінічних досліджень
b. Порівняльних клінічних досліджень
c. Розчинності при різних рН
d. Обмежених клінічних досліджень
*e. Біоеквівалентності

2. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Осмотичні
b. Мінімси
c. Нерозчинні
d. Дифузійні
*e. Біорозчинні

3. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Кислота ацетилсаліцилова, Метамізол натрію, Парацетамол
b. Гепарин, Троксерутин, Есцин
c. Сульфадіазин срібла, Сульфатіазол, Сульфаніламід
*d. Ібупрофен, Індометацин, Німесулід
e. Хлорамфенікол, Декаметоксин, Кислота мефенамінова

4. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Простими фенолами
b. Кумаринами
c. Ксантонами
d. Полісахаридами
*e. Антраценпохідними

5. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Ехінацеї трава
b. Дягелю кореневища
c. Вільхи супліддя
d. Кропу плоди
*e. Гарбуза насіння

6. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Підвищення антибактеріальної ефективності
*b. Зниження ефективності контрацепції
c. Підвищення ефективності контрацепції
d. Підвищення ефективності антибактерійної терапії та контрацепції
e. Зниження антибактеріальної ефективності

7. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Платиновий
b. Металічний
*c. Скляний
d. Стандартний
e. Кисневий

8. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
*a. 10 календарних днів
b. 30 календарних днів
c. 15 календарних днів
d. 60 календарних днів
e. 20 календарних днів

9. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Еластичний
b. Позитивний
c. Абсолютно еластичний
*d. Нееластичний
e. Абсолютно нееластичний

10. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. П'ять
b. Три
c. Чотири
d. Два
*e. Один

11. Із якою з фармакопей світу гармонізована будова Державної Фармакопеї України 2-го видання?
a. Фармакопеєю США
b. Британською Фармакопеєю
c. Японською Фармакопеєю
*d. Європейською Фармакопеєю
e. Фармакопеєю Німеччини

12. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Зниження артеріального тиску
*b. Гіпертензивний криз
c. Сухий кашель
d. Диспепсія та нудота
e. Біль в епігастрії

13. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Преноксдіазин
b. Бутамірат
*c. Ацетилцистеїн
d. Кодеїн
e. Глауцин

14. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. Помірна достовірність - В
b. -
c. Обмежена достовірність - С
*d. Невизначена достовірність - D
e. Висока достовірність - А

15. Укажіть періодичність зміни технологічного одягу та взуття працівниками аптечного закладу.
a. Не рідше ніж 1 раз на тиждень
b. Не рідше ніж 2 рази на місяць
c. Не рідше ніж 1 раз на 10 днів
*d. Не рідше ніж 2 рази на тиждень
e. Не рідше ніж 1 раз на місяць

16. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
*a. Фотосенсибілізацію
b. Зниження артеріального тиску
c. Гепатотоксичність
d. Порушення слуху
e. Нефротоксичність

17. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
*a. Ацикловір
b. Бензилбензоат
c. Оксид цинку
d. Повідон-йод
e. Перметрин

18. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Розчиняють у всій основі
b. Розчиняють у частині основи
*c. Розчиняють у мінімальній кількості води, емульгують ланоліном
d. Додають у вигляді порошку, подрібненого до максимального ступеня дисперсності
e. Розчиняють у спирто-водо-гліцериновій суміші (1:6:3) незалежно від прописаної кількості

19. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
*a. Скраб
b. Гель
c. Тонік
d. Пінка
e. Віск

20. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Динамічну в'язкість
b. Температуру плавлення
c. Кут обертання
*d. Оптичну густину
e. Температуру кипіння

21. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Налагоджена система нематеріальної мотивації
b. Визнання і сприйняття новим співробітником норм і цінностей колективу
c. Зниження витрат, необхідних для введення нового співробітника в справи
d. Прийняття новим співробітником своєї соціальної ролі у колективі
*e. Високий рівень плинності кадрів, швидке звільнення нових співробітників

22. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Прекваліфікація виробництва
b. Сертифікація процесу
c. Кваліфікація фахівців
d. Валідація методик
*e. Випробування стабільності ЛЗ

23. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Промислово виготовлені в Україні для експортування
*b. Виготовлені в аптеці на замовлення лікувально-профілактичного закладу
c. Увезені в Україну імпортні ЛЗ для реалізації на вітчизняному ринку
d. Промислово виготовлені в Україні для лікування онкологічних хворих
e. Промислово виготовлені в Україні для лікування орфанних захворювань

24. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Психофізіологічна
b. Первинна
*c. Соціально-психологічна
d. Професійна
e. Вторинна

25. Який жарознижувальний лікарський засіб є препаратом вибору для дитини віком 7 місяців?
a. Парацетамол (таблетки)
b. Ацетилсаліцилова кислота (таблетки)
c. Ібупрофен (капсули)
*d. Парацетамол (суспензія)
e. Німесулід (порошок)

26. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Касовий ордер
b. Ф-3
c. Ф-1
*d. Карту-повідомлення
e. Бланк-замовлення

27. Який вид контролю здійснює уповноважена особа аптеки під час надходження лікарських засобів від постачальника?
a. Опитувальний
b. Фізичний
c. Хімічний
d. Контроль при відпуску
*e. Візуальний

28. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичного пункту та пункт управління
b. Аптека медичної роти та стабілізаційний пункт медичної роти
c. Аптека медичного пункту та евакуаційний взвод
*d. Аптека медичної роти та медичний склад
e. Склад і пересувна ремонтна група

29. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Ацетилсаліцилову кислоту
*b. Целекоксиб
c. Диклофенак
d. Напроксен
e. Iндометацин

30. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. Незворотні втрати особового складу військ
b. Небойові санітарні втрати
c. Загальні втрати особового складу військ
d. -
*e. Бойові санітарні втрати

31. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Норфлоксацину
b. Ципрофлоксацину
c. Левоцетиризину
*d. Офлоксацину
e. Геміфлоксацину

32. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник військово-польової аптеки
b. Начальник генерального штабу
c. Начальник Держлікслужби з лікарських засобів
*d. Начальник служби забезпечення медичним майном
e. Військовий лікар

33. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Інуліну
*b. Слизу
c. Хітину
d. Муреїну
e. Глікогену

34. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 95%
b. 60%
c. 90%
d. 96%
*e. 70%

35. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Дифеніламін
b. Калію тетрайодомеркурат
*c. Тіоацетамід
d. Гідроксихінолін
e. Тіогліколева кислота

36. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Мелоксикам, лопераміду гідрохлорид, екстракт валеріани
*b. Парацетамол, мелоксикам, левофлоксацин
c. Левофлоксацин, амброксол, лопераміду гідрохлорид
d. Парацетамол, вугілля активоване, амброксол
e. Мелоксикам, лоратадин, вугілля активоване

37. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Маслу какао
*b. Іхтіолу
c. Бутиролу
d. Екстракту красавки
e. Стрептоциду

38. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Дезінфекція
*b. Сухе прибирання
c. Дератизація
d. Використання окремого інвентаря
e. Застосуванням мийних засобів

39. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
*a. Демпінгові
b. Монопольні
c. Регульовані
d. Фіксовані
e. Договірні

40. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
*a. Каптоприл
b. Амлодипін
c. Нітрогліцерин
d. Фуросемід
e. Ніфедипін

41. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
*a. Ламівудин, зидовудин
b. Ацикловір, рибавірин
c. Фамцикловір, валацикловір
d. Уміфеновір, озельтамівір
e. Тилорон, інозин пранобекс

42. Яка ознака з нижченаведених характерна для відкритого перелому кісток кінцівки?
*a. Кровотеча з рани
b. Гематома в ділянці перелому
c. -
d. Зміна довжини кінцівки
e. Припухлість у ділянці ураження

43. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
*a. Кровоспинні
b. Протиалергійні
c. Знеболювальні
d. Протизапальні
e. Протигрибкові

44. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Стандарт, прийнятий міжнародною організацією зі стандартизації та доступний для широкого кола користувачів
*b. Стандарт, прийнятий національним органом стандартизації та доступний для широкого кола користувачів
c. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
d. Регіональний стандарт, прийнятий європейською організацією зі стандартизації
e. Документ, що встановлює правила, настанови чи характеристики щодо діяльності або її результатів

45. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 30 мл
*b. 15 мл
c. 5 мл
d. 10 мл
e. 50 мл

46. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Виробничий
*b. Прямолінійний
c. Зменшення залишкової вартості
d. Кумулятивний
e. Прискореного зменшення залишкової вартості

47. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Урсодезоксихолева кислота
b. Фуразидин
c. Ципрофлоксацин
*d. Алопуринол
e. Домперидон

48. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Пентанол
b. Етанол
*c. Вода
d. Гліцин
e. Гідразин

49. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
a. Розчиняють у гарячій воді
b. Під час розчинення додають натрію гідрокарбонат
c. Розчиняють у насиченому розчині калію йодиду
d. Розчиняють у попередньо профільтрованій чи процідженій воді
*e. Подрібнюють із невеликою кількістю води перед розчиненням

50. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:30
*b. 1:20
c. 1:5
d. 1:1
e. 1:10

51. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Діарея мандрівників
b. Хронічна діарея
*c. Кров'яниста діарея
d. Водяниста діарея
e. Гостра діарея

52. Яку з нижченаведених лікарських речовин завжди дозують за масою під час приготування лікарських форм?
a. Настойку валеріани
b. Воду очищену
*c. Гліцерин
d. Кислоту хлористоводневу
e. Спирт етиловий

53. Який метод застосовують у фармацевтичній промисловості під час виготовлення м'яких желатинових капсул без шва?
a. Занурення
b. Плівковий
c. Пресування
d. Нашарування
*e. Крапельний

54. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Коагуляція колоїдної системи
b. Нерозчинність інгредієнтів
c. Хімічна взаємодія
*d. Незмішуваність інгредієнтів
e. Розшарування емульсії

55. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Унітіол
b. Лейцин
*c. Йодид калію
d. Азитроміцин
e. Цистамін

56. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
a. Примітках до фінансової звітності
b. Звіті про власний капітал
*c. Балансі підприємства
d. Звіті про фінансові результати
e. Звіті про рух грошових коштів

57. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Масло лавра черешкового
b. Желатинно-гліцеринову основу
c. Масло какао
d. Поліетиленоксидну основу
*e. Бутирол

58. Яку основу використовують під час виготовлення мазей для дітей, якщо в рецепті немає інших вказівок?
a. Стерильну вазелін-ланолінову (1:1)
*b. Стерильну вазелін-ланолінову (9:1)
c. Стерильну поліетиленоксидну
d. Вазелін сорту "Для очних мазей"
e. Вазелін

59. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 45 хв
*b. До 5 хв
c. До 30 хв
d. До 60 хв
e. До 15 хв

60. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 10 календарних днів
b. 30 календарних днів
c. 20 календарних днів
d. 60 календарних днів
*e. 90 календарних днів

61. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Суб'єкт національного рівня координації функціонування служби медицини катастроф
*b. Міністерство охорони здоров'я України
c. Органи місцевого самоврядування
d. Центр екстреної медичної допомоги та медицини катастроф
e. Український науково-практичний центр екстреної медичної допомоги та медицини катастроф МОЗ України

62. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Строковий кредит
*b. Кредитна лінія
c. Овердрафт
d. Кредит на купівлю транспорту
e. Лізинг

63. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Транспортної іммобілізації кінцівки при частковій ампутації
*b. Перешкоджання потраплянню повітря в рану при зовнішньому відкритому пневмотораксі
c. Знерухомлення кінцівки при відкритих переломах, де зламана кістка виступає назовні
d. Зупинки масивної зовнішньої кровотечі при вогнепальному пораненні голови
e. Зменшення тепловтрат чи перегрівання людського тіла в екстрених випадках

64. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Глауцин
*b. Амброксол
c. Ацетилцистеїн
d. Бутамірат
e. Бромгексин

65. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Натрій карбоксиметилцелюлоза
*b. Пектин
c. Декстран
d. Колаген
e. Желатин

66. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Прибуток
*b. Здоров'я пацієнта
c. Підвищення виручки
d. Залучення більшої кількості відвідувачів
e. Відпуск лікарських засобів

67. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Кислоти азотної
b. Амонію тіоціанату
*c. Срібла нітрату
d. Калію нітрату
e. Кислоти хлористоводневої

68. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Алкалоїдів
b. Флавоноїдів
c. Полісахаридів
d. Гідроксикоричних кислот
*e. Танінів

69. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Калію гідроксид
b. Натрію гідрокарбонат
c. Натрію хлорид
*d. Кислоту хлористоводневу
e. Кальцію карбонат

70. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
a. Твін-80
b. Желатоза
c. Метилцелюлоза
d. Ксантинова камедь
*e. Калійне мило

71. Укажіть перелік лікарських засобів, які відпускаються без рецепта для симптоматичного лікування болю в горлі.
a. Амброксол, Бромгексин, Карбоцистеїн
b. Ацетилсаліцилова кислота, Парацетамол, Метамізол натрію
*c. Амбазон, Гексетидин, Декаметоксин
d. Ксилометазолін, Оксиметазолін, Трамазолін
e. Сульфатіазол, Сульфаніламід, Хлорамфен

72. За якими принципами здійснюється розподіл постачання медичного майна військовим частинам Збройних Сил України в мирний час?
a. За географічно-кліматичними зонами з урахуванням децентралізації постачання у позаплановому порядку
b. За пріоритетністю обласних центрів без урахування логістичних шляхів у плановому порядку
c. За територіальними громадами з урахуванням їх наближеності до кордону країни у позаплановому порядку
d. За рівнем забезпеченості гуманітарною допомогою від міжнародних постачальників у плановому порядку
*e. За територіальним принципом у плановому порядку з поєднанням централізованого та децентралізованого постачання

73. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Порядок діагностування хронічних захворювань та надання першої лікарської допомоги потерпілим
b. Практику визначення логістичних шляхів та порядок медичної евакуації потерпілим
*c. Практику визначення ознак життя та порядок надання домедичної допомоги потерпілим
d. Практику встановлення діагнозу та порядок надання першої медичної допомоги потерпілим
e. Практику встановлення пріоритетів та алгоритм медичного сортування потерпілим

74. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
*a. Хондротоксичних
b. Кардіотоксичних
c. Тератогенних
d. Нефротоксичних
e. Гепатотоксичних

75. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Розвитку та випробувань
b. Зростання
*c. Спадання
d. Зрілості
e. Насичення

76. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Бригада швидкої екстреної (швидкої) медичної допомоги
b. Команда медицини катастроф другого типу
c. Команди медицини катастроф різних типів
d. Команда медицини катастроф шостого типу
*e. Команда медицини катастроф першого типу

77. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Нежить
b. Сухий помірний кашель
c. Підвищення температури тіла до субфебрильної
*d. Порушення ковтання
e. Незначна слабкість

78. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
a. Фінансову звітність та облік
b. Взаємодію з органами місцевого самоврядування
c. Облік та збереження майна
*d. Функціонування системи якості
e. Закупівлю товарно-матеріальних цінностей

79. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
*a. Фізичного
b. Органолептичного
c. Письмового
d. Хімічного
e. Опитувального

80. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
*a. Рідке середовище - вода, температура 15-25^oС
b. Рідке середовище - кислота оцтова, температура 15-25^oС
c. Рідке середовище - вода, температура 45-50^oС
d. Рідке середовище - фосфатний буферний розчин рН=6,8, температура 15-25^oС
e. Рідке середовище - розчин кислоти хлористоводневої, температура 15-25^oС

81. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
*a. Консерванти
b. Розчинники
c. Стабілізатори
d. Пролонгатори
e. Солюбілізатори

82. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Кінетична нестійкість
b. Коалесценція
c. Термодинамічна стійкість
*d. Ресуспендованість
e. Інверсія

83. Яким чином визначається однорідність супозиторіїв екстемпорального виготовлення?
a. Рефрактометрично
*b. Візуально на поздовжньому зрізі
c. Візуально на поперечному зрізі
d. Мікроскопічно
e. За допомогою ситового аналізу

84. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
a. Розчин водню пероксиду
b. Гліцерин
c. Метилцелюлоза
d. Сік алое
*e. Кислота саліцилова

85. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Лимонна кислота
b. Глюкози моногідрат
*c. Хініну гідрохлорид
d. Натрію хлорид
e. Фруктози дигідрат

86. До якої фармакологічної групи належать клавуланова кислота й тазобактам?
a. Пеніциліни
b. Макроліди
c. Тетрацикліни
d. Фторхінолони
*e. Інгібітори beta-лактамаз

87. Укажіть лікарську форму, що є густою рідиною або драглеподібною масою, яка плавиться за температури тіла.
*a. Лінімент
b. Суспензія
c. Паста
d. Мазь
e. Емульсія

88. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
a. Проходження перепідготовки на циклах тематичного удосконалення
b. Відвідування заходів безперервного розвитку (майстер-класів)
*c. Проходження перепідготовки на циклах спеціалізації зі спеціальності
d. Участь у конференціях за напрямом професійної діяльності
e. Публікація статей у наукових журналах

89. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Виникнення закрепу
b. Підвищення артеріального тиску
c. Розвиток порушень серцевого ритму
*d. Потрапляння їх у легені та розвиток пневмонії
e. Кандидозу верхніх дихальних шляхів

90. У якому місці найкраще розташувати новий безрецептурний препарат у залі обслуговування з позицій мерчендайзингу?
a. У закритій шафі
*b. На полиці на рівні очей
c. На верхній полиці
d. Біля входу в аптеку
e. На нижній полиці

91. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
*a. Пластир нашкірний
b. Ліпофільний гель
c. Припарка
d. Крем ліпофільний
e. Гідрогель

92. До складу якої з нижченаведених рослин входять фітоестрогени?
a. Ефедра хвощова
b. Барвінок рожевий
*c. Хміль звичайний
d. Бузина чорна
e. Горицвіт весняний

93. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Лоратадин
*b. Фексофенадин
c. Азеластин
d. Левоцетиризин
e. Хлоропірамін

94. Яка побічна реакція найчастіше виникає під час застосування антацидів, що містять магній?
*a. Послаблююча дія
b. Гепатотоксичність
c. Агранулоцитоз
d. Закреп
e. Нефротоксичність

95. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Тропічних (малярії)
b. Неврологічних
c. Гастроентерологічних
*d. Рідкісних (орфанних)
e. Онкологічних

96. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
*a. Інвентарне та витратне
b. Лабораторне та санітарно-господарче
c. Апаратне та інструментальне
d. Фармацевтичне та лікувальне
e. Спеціальне та споживче

97. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Haemophilus influenzae
b. Chlamydia pneumoniae
c. Mycoplasma pneumoniae
*d. Helicobacter pylori
e. Streptococcus pneumoniae

98. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Римантадин
b. Тилорон
c. Специфічний імуноглобулін
*d. Валацикловір
e. Інтерферон

99. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Спектрофотометрії
b. Гравіметрії
*c. Перегонки з водяною парою
d. Колориметрії
e. Титриметрії

100. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 2
b. 10
*c. 5
d. 3
e. 1

101. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
a. Печінки
b. Серця
c. Нирок
d. Підшлункової залози
*e. Щитоподібної залози

102. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
*a. 10
b. 20
c. 15
d. 60
e. 30

103. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
*a. Розтирають зі спиртом етиловим
b. Використовують тритурацію
c. Застосовують метод "тришаровості"
d. Застосовують для затирання пор ступки
e. Додають в останню чергу

104. Яку особливість фенолу кристалічного фармацевт повинен враховувати під час виготовлення олійного розчину?
a. Розчиняти за високої температури
b. Розчиняти за низької температури
c. Швидко відважувати на пергаментному папері, тому що ця речовина летка та її пари здатні діяти на метал
*d. Відважувати на пергаментному папері, уникаючи торкання пальцями (можливі опіки)
e. Відважувати на пергаментному папері, тому що ця речовина залишає забарвлений слід

105. На яких територіях заборонено провадити господарську діяльність із реалізації лікарських засобів через мобільні аптечні пункти?
*a. В обласних центрах та містах на території України з кількістю населення понад 100 тисяч осіб
b. У межах територій, на яких уведено надзвичайний стан, на період надзвичайного стану
c. У сільській місцевості у разі відсутності аптеки
d. У сільській місцевості у разі відсутності аптечного пункту
e. У межах територій, де ведуться активні бойові дії, за переліком, затвердженим Мінреінтеграції

106. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Калини плодів
b. Валеріани коренів
c. Гарбуза насіння
d. Анісу плодів
*e. Ромашки квіток

107. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Воду очищену
b. Натрію гідрокарбонат
c. Ацетилфталілцелюлозу
*d. Тальк
e. Ксиліт

108. Яка побічна реакція може виникнути у разі тривалого застосування антигістамінних лікарських засобів першого покоління?
a. Гіперреактивність
b. Ідіосинкразія
c. Тератогенна дія
*d. Тахіфілаксія
e. Канцерогенна дія

109. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. Дві сортувальні групи за потребою в евакуаційних заходах
b. Дві сортувальні групи за станом здоров'я та потребою в однорідних лікувальних та евакуаційних заходах
*c. Чотири сортувальні групи за станом здоров'я та потребою в однорідних лікувальних та евакуаційних заходах
d. На догоспітальному етапі медичне сортування не проводиться
e. Три сортувальні групи за станом здоров'я

110. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
*a. Центральний орган виконавчої влади, що реалізує державну політику у сфері цивільного захисту
b. Раду міністрів Автономної Республіки Крим, обласні Київську та Севастопольську міські державні адміністрації
c. Службу медицини катастроф України
d. Центральний орган виконавчої влади, що забезпечує формування державної політики у сфері цивільного захисту
e. Кабінет Міністрів України

111. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для отримання швидшого ефекту від препарату
b. Для запобігання кумуляції лікарського засобу
c. Для попередження гепатотоксичності препарату
*d. Для запобігання утворенню голкоподібних кристалів у канальцях нирок
e. Для кращого всмоктування препарату

112. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. VEN
*b. SWOT
c. АВС
d. PEST
e. VED

113. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Розторопші плоди
*b. Подорожника великого листя
c. Шипшини плоди
d. Буркуну траву
e. Вільхи супліддя

114. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Порекомендувати ліки від сухого кашлю
*b. Спрямувати відвідувача до лікаря для корекції антигіпертензивної терапії
c. Замінити самостійно еналаприл на інший лікарський засіб із цієї групи
d. Здійснити самостійно корекцію дози еналаприлу в бік зменшення
e. Запропонувати парові інгаляції

115. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Протаргол
b. Танін
c. Олія оливкова
d. Ментол
*e. Ксероформ

116. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Лінкоміцин
b. Амікацин
c. Азитроміцин
*d. Ністатин
e. Клотримазол

117. Який економічний показник дозволяє оцінити ефективність торгово-фінансової та виробничої діяльності аптеки?
a. Інкрементальний показник
b. Торговельні накладення
c. Сальдо
*d. Рентабельність
e. Товарообіговість

118. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Парацетамол
b. Ціанокобаламін
*c. Індометацин
d. Піридоксин
e. Фуросемід

119. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Танін
*b. Протаргол
c. Рибофлавін
d. Іхтіол
e. Коларгол

120. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Гіперфосфатемія
b. Діарея
c. Сухий кашель
*d. Енцефалопатія
e. Дисбактеріоз

121. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Густий екстракт
*b. Відвар
c. Рідкий екстракт
d. Настій
e. Настойку

122. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лінкоміцин
b. Ловастатин
c. Лізиноприл
*d. Лідокаїн
e. Лансопразол

123. Який показник визначається діленням суми товарообігу на одного працівника середньоспискової чисельності аптеки?
*a. Продуктивність праці
b. Прибуток
c. Товарообіговість
d. Торгові накладення
e. Рентабельність

124. Укажіть речовину, водний розчин якої фармацевт фільтрує гарячим крізь паперовий фільтр.
*a. Кальцію глюконат
b. Йод
c. Натрію тетраборат
d. Міді сульфат
e. Кислота борна

125. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Покупцям із психічними захворюваннями
*b. Дітям до 14 років
c. Заборону не встановлено
d. Підліткам 15-18 років
e. Особам похилого віку

126. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Вологе гранулювання
b. Компактування
c. Формування
*d. Пряме пресування
e. Пресування з попередньою грануляцією

127. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Бісопролол
b. Лізиноприл
c. Клонідин
d. Ірбесартан
*e. Доксазозин

128. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Lamiaceae
*b. Asteraceae
c. Pinaceae
d. Myrtaceae
e. Apiaceae

129. Який лікарський засіб із нижченаведених можна порекомендувати вагітній жінці для усунення симптомів печії?
a. Алюмінію фосфат
b. Алюмінію гідроксид
c. Омепразол
d. Вісмуту субцитрат
*e. Натрію альгінат

130. У яких умовах повинні зберігатися дієтичні добавки в аптечному закладі?
a. Разом із рослинною сировиною
b. Разом із іншими лікарськими засобами
*c. Окремо від іншої продукції
d. У сухому місці
e. У темному місці

131. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
*a. На підставі норм постачання та забезпеченості медичним майном на початок року
b. За власним бажанням військових частин
c. З урахуванням потреб та можливостей здійснення замовлень медичного майна
d. На підставі фактичних запитів військових частин
e. За фактичною потребою та з урахуванням їх забезпеченості до кінця року

132. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Заснована на винагороді
b. Експертна
*c. Еталонна
d. Заснована на примусі
e. Законна

133. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Серйозну
*b. Несерйозну
c. Непередбачену
d. Незафіксовану
e. Передбачену

134. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Збіг цілей фахівця та організації
b. Корпоративна система професійного розвитку
c. Розширення кола повноважень
*d. Невизнання досягнутих успіхів
e. Чітко визначені ключові показники ефективності діяльності

135. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
*a. Флавоноїдів
b. Кумаринів
c. Полісахаридів
d. Алкалоїдів
e. Ефірних олій

136. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Аміноглікозиди
b. Монобактами
c. Пеніциліни
d. Карбапенеми
*e. Цефалоспорини

137. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Кислота борна
b. Міді сульфат
c. Етакредину лактат
d. Натрію хлорид
*e. Калію перманганат

138. Застосування якого з нижченаведених антибіотиків може викликати побічну дію - синдром "червоної людини"?
a. Азитроміцину
*b. Ванкоміцину
c. Доксицикліну
d. Рифампіцину
e. Стрептоміцину

139. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
*a. Натрію едетат
b. Калію гідроксид
c. Калію хлорид
d. Калію бромід
e. Натрію гідроксид

140. Укажіть аналіз, за результатами якого лікарські засоби розподіляють на три групи відповідно до річного споживання.
a. VEN
*b. АВС
c. FMR
d. VED
e. XYZ

141. Порекомендуйте відвідувачу аптеки антигістамінний препарат для місцевого застосування при алергічному риніті.
a. Ксилометазолін
b. Нафазолін
*c. Азеластин
d. Оксиметазолін
e. Протаргол

142. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При кровотечі у плевральній порожнині
b. При підозрі на кульове поранення шиї
c. При підозрі на повну асфіксію
d. При струсі головного мозку
*e. При порушенні прохідності верхніх дихальних шляхів

143. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Нафазолін
b. Ксилометазолін
*c. Беклометазон
d. Фенілефрин
e. Азеластин

144. Який центральний орган виконавчої влади реалізує державну політику у сфері контролю якості та безпеки лікарських засобів?
a. Український науковий фармакопейний центр якості лікарських засобів
b. Міністерство охорони здоров'я України
*c. Державна служба України з лікарських засобів та контролю за наркотиками
d. Всесвітня організація охорони здоров'я
e. Державний експертний центр

145. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Уведення аміодарону чи лідокаїну
b. Застосування потрійного прийому Сафара
c. Виконання конікотомії
d. Уведення атропіну та адреналіну
*e. Виконання зовнішнього масажу серця

146. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Валідацію
b. Формалізацію
*c. Рандомізацію
d. Абстрагування
e. Індивідуалізацію

147. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
*a. СНІДу та ВІЛ-інфекції
b. Розсіяному склерозі
c. Туберкульозі
d. COVID-19
e. Церебральному паралічі

148. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Дуже легкорозчинна
b. Малорозчинна
c. Помірно розчинна
*d. Легкорозчинна
e. Частково розчинна

149. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Серйозну
*b. Передбачену
c. Несерйозну
d. Непередбачену
e. Незафіксовану

150. Укажіть ефірну олію, основним компонентом якої є цинеол.
a. Шавлієва
b. М'ятна
c. Лимонна
d. Лавандова
*e. Евкаліптова

